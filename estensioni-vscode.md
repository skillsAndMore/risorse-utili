---
title: Estensioni per Visual Studio Code
parent: Editor di codice
---

# Estensioni per Visual Studio Code
In questo ultimo periodo sto usando moltissimo Visual Studio Code e in tutta onestà non sento affatto la mancanza di IDE più completi come PhpStorm o NetBeans. Per questo motivo ho deciso di dare vita a questa nuova sezione condividendo le estensioni che ritengo essere delle **must have** per tutti coloro che desiderano utilizzare questo potente editor di codice.

In questa prima versione vado soltanto ad elencare alcune delle estensioni che uso con più piacere ma a breve tornerò a descriverle meglio.

* [Auto Rename Tag](https://marketplace.visualstudio.com/items?itemName=formulahendry.auto-rename-tag) - Aiuta incredibilmente e velocizza la modifica del nostro codice HTML sostituendo in automatico i tag che modifichi.
* [Bracket Pair Colorizer 2](https://marketplace.visualstudio.com/items?itemName=CoenraadS.bracket-pair-colorizer-2) - Permette di scoprire con un colpo d'occhio la struttura delle parentesi aperte colorandole automaticamente.
* [Prettier](https://marketplace.visualstudio.com/items?itemName=esbenp.prettier-vscode) - Incredibilmente utile per formattare senza troppi pensieri il proprio codice CSS e JavaScript

## Estensioni specifiche per WordPress
* [PHP IntelliSense](https://marketplace.visualstudio.com/items?itemName=felixfbecker.php-intellisense) - molto utile per avere l'autocompletamento di classiche funzioni PHP e per navigare velocemente all'interno del proprio codice.
* [phpcs](https://marketplace.visualstudio.com/items?itemName=ikappas.phpcs) - estensione molto utile che ci aiuta ad utilizzare le WordPress Coding Standard una volta che sono state installate sul sistema e configurate a dovere.
* [WordPress Snippets](https://marketplace.visualstudio.com/items?itemName=wordpresstoolbox.wordpress-toolbox) - Se sviluppi in WordPress non puoi perdere questa estensione, contiene snippet utili ed aggiornate per rendere la creazione del codice per questa piattaforma un gioco da ragazzi.
* [Search WordPress Docs](https://marketplace.visualstudio.com/items?itemName=yogensia.searchwpdocs) - non ti ricordi la sintassi di una specifica funzione WordPress? Questa extensione ti salverà la vita perché ti permette di cercare facilmente all'interno della documentazione di WordPress cliccando con il tasto destro sulla funzione stessa.
* [WordPress Genesis Toolbox](https://marketplace.visualstudio.com/items?itemName=rokkitpress.wordpress-genesis-toolbox) - utile collezione di snippet per tutti coloro che lavorano con il potente framework Genesis.

Generalmente cerco di non installare troppe estensioni nel mio editor di codice, sia per non appesantirlo troppo che per non confondermi nel suo utilizzo. Oltre a questo se ti stai chiedendo perché non è presente alcuna estensione per codice Sass o per JavaScript moderno (ES6 e superiori) il motivo è presto detto: per sviluppare i miei temi e plugin mi affido all'ottimo [WPGulp](https://github.com/ahmadawais/WPGulp) e a Gulp in generale.
